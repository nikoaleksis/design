Rapport Kmom10
=======================

I denna rapport kommer jag utföra en analys om vilka aktuella trender det finns inom webbdesign för en specifik kategori produkter. Jag har valt 3 olika webbplatser för att utföra undersökningen.


Urval
-----------------------

De webbplatser som kommer undersökas är de 3 största varumärken inom kategorin sportkläder och utrustning. Jag valde denna kategori då jag bedömde att jag får en rättvisare bild över vilka trender som finns genom att fokusera på en specifik nisch inom en större kategori. Alla 3 företagen riktar sig mot samma marknad.

- Adidas, www.aliceinchains.com
- Nike, www.toolband.com
- Under Armour, www.heavydevy.com

Metod
-----------------------

Jag kommer att utföra analysen genom att fokusera på följande 5 aspekter av designen som även beskrivs i kurslitteraturen(Beaird & George 2014):

- Layout
- Bilder
- Färgval
- Typografi
- Textur

Jag kommer gå igenom webbplatserna och beskriva designen och därefter göra en analys.

Resultat
-----------------------

######Adidas

[FIGURE src="image/adidas.png?w=500" class="right" caption="Adidas"]

Layouten på Adidas webbplats är baserad på en gridlayout. Sidan är använder sig av mycket bilder där bilderna är placerade i griddet så att dem antingen spänner över hela sidan, två bilder i en rad eller 4 bilder på samma rad. Utöver bilderna har designern placerat en navbar tillsammans med logotyp och sökfunktion i headern samt en footer med mer länkar. Bilderna som syns på hemsidan visar upp de produkter som Adidas säljer. I en stor del av bilderna har designern använt sig av designprincipen rörelse, där produkterna bärs av atleter som utövar en idrott eller där bilden är ersatt kortfilmer.

Det grundläggande färgschemat som används på schemat är akromatiskt. De bakomliggande elementen är svarta eller vita, dock tillför bilderna olika accentfärger till sidan och varje bild ser nästan ut att nästan innehålla sitt egna färgschema inuti bilden. Typografin som designern har valt att använda sig av är en enkel sans-serif över hela sidan och texten till logotypen är skriven i små bokstäver vilket ju är ett kännetecken för Adidas. Texturmässigt så är sidan ganska plan, elementen är rektangulära med vassa kantar, dock ger bilderna och filmerna känslan av ett visst djup.



######Nike

[FIGURE src="image/nike.png?w=500" class="right" caption="Nike"]

Nike använder sig även dem av en gridbaserad layout. Här har designern fyllt varje rad med antingen en, två eller tre bilder per rad. Headern är uppdelad i tre sektioner med logotypen till vänster, navbar i mitten och en sökfunktion till höger. Under bilderna finns länkar till mer produkter samt en footer med fler länkar. Footern strider lite mot designprincipen symmetri då man har placerat alla länkar inom den egna sidan till vänster, därefter kommer mycket whitespace följt av länkar till sociala medier.

I mångt och mycket påminner Nikes hemsida om Adidas. Sidan är fylld med mycket bilder som visar upp produkterna. Bilderna ger en känsla av rörsele. Antingen genom att bilderna visar modeller som gör någon typ av aktivitet eller genom att en bild skiftar mellan olika produkter som en slideshow. Även här är de bakomliggande elementen svartvita och bilderna ger sidan olika färgelement då produkterna visualiseras. Precis som Adidas hemsida så är all text skriven i ett sans-serif-typsnitt. Bilden som välkomnar användaren använder sig av gradienter som bakgrund till produkten som presenteras men utöver det så är sidan platt texturmässigt.

######Under Armour

[FIGURE src="image/ua.png?w=500" class="right" caption="Under Armour"]

Användaren möts här av en nästan heltäckande banner som gör reklam för en av företagets kampanjer. Bannern innehåller objekt som är assymetriskt placerade i bannern. Även här har man använt sig av en gridbaserad layout med bilder som presenterar företagets produkter. Header och footer är placerade på ett liknande sätt som i de två föregående hemsidorna och precis som i de hemsidorna så är hemsidan nästan färglös utöver bilderna, dock har designern använt en röd accentfärg för att signalera för användaren att klicka på vissa länkar. Typsnittet som används på hemsidan är en sans-serif även här och texturmässigt så är hemsidan väldigt platt, förutom bilderna som ger ett visst djup.

Analys
-----------------------

Alla tre hemsidor innehåller en väldigt lik design, de designelement och principer som används över alla tre sidorna är nästintill identiska vilket nästan får mig att tro att de är designade av samma person. Dock faller sig detta nog naturligt på grund av att samtliga webbplatser vänder sig mot samma publik och säljer likadana varor. Att sidorna är bildtunga är för mig en självklarhet då företagen tillverkar produkter. Dessa produkter måste visualiseras för att kunderna ska veta vad som erbjuds och idag är nog webbplatsen det sätt som företag bäst kan visa upp vad de erbjuder.

 Då hemsidorna är bildtunga passar en gridbaserad layout bra för att presentera bilderna och ger hemsidorna en symmetrisk känsla. Att hemsidorna använder sig av enkla typsnitt och färgval tror jag beror på att företagen inte vill ta bort fokus från de produkter som presenteras visuellt. Alla tre företagen riktar sig mot kunder som är aktiva, eller vill bli aktiva inom hälsa och träning. Detta tror jag är anledningen till att de som designat webbplatserna använt sig av designprincipen rörelse. Företagen försöker genom sina bilder och videos signalera att deras produkter är synonyma med en aktiv livsstil.

Referenser
-----------------------

Najeeb, Fatima (2019). The Top 10 Biggest Sports Brands. https://www.vitalsofttech.com/the-top-10-biggest-sports-brands-2019// [2020-01-17]
Adidas (2020). Adidas. https://www.adidas.se/ [2020-02-22]
Nike (2020). Nike. https://www.nike.com/se/ [2020-02-22]
Under Armour (2020). Under Armour. https://www.underarmour.eu/en-se/ [2020-02-22]
Beaird, J & George, J (2014), The Principles Of Beautiful Web Design. Sitepoint Pty Ltd


Övrigt
-----------------------

Niko Ollikainen, 2020-01-15
