Rapport Kmom06 - Designprinciper
=======================

I denna rapport kommer jag beskriva mitt tema kmom06-designprinciper.md och berätta om vilka designprinciper jag använt mig av.
Tolkningen av designprinciper har jag fått från hemsidan www.canva.com där det finns en artikel som går igenom designprinciper (Stribley, Mary u.å). Jag har använt mig av följande designprinciper för detta temat:

- Djup
- Rikting
- Rörelse
- Symmetri
- Negativt utrymme
- Genomskinlighet

Innan jag började designa detta tema visste jag att jag ville använda mig av djup på något sätt. Jag bestämde mig slutligen för att det tydligaste sättet att använda sig av djup var att inkorporera det på något sätt i bakgrunden. Bakgrundsbilden jag använder i temat ger en känsla av både djup och rörelse. Den visar punkter som blir tätare ju längre ögat går åt vänster. Jag valde även att arbeta med djup genom att ge skuggning åt bilderna som finns på hemsidan vilket ger känslan av att bilderna rör sig över bakgrunden.

När väl bakgrundsbilden var på plats så var det knepigt att få en läsbar hemsida på grund av bakgrundsbilden. Därför använder jag mig av en mörk genomskinlig bakgrund genom hela sidan så att bakgrundsbilden syns, samtidigt som sidan kontrasten är tillräcklig mellan texten och bakgrunden. Jag ville även få någon sorts symmetri i headern på hemsidan som jag tyckte saknades innan. Jag använder mig därför av enbart logotypen, roterad så att spetsen pekar nedåt och med negativt utrymme runt sig som pekar ner mot navigationsfältet och brödtexten. Min tanke med att rotera spetsen nedåt var att den ska ge någon sorts riktning eller vägledning för användaren om var innehållet finns.



Referenser
-----------------------

Stribley, Mary (u.å). Design Elements & Principles. https://www.canva.com/learn/design-elements-principles/ [2020-01-10]


Övrigt
-----------------------

Niko Ollikainen, 2020-01-15
