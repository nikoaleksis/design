Rapport Kmom06 - Designelement, Me-sida
=======================

I Denna rapport kommer jag beskriva vilka designelement som jag har använt mig av i min stylesheet (kmom06_designelement.less).
De designelement som jag beskriver uttrycks av Maryam Taheri på Creative Markets hemsida (Taheri, Maryam 2019).

Jag använde mig av följande fem designelement på min webbsida:

- Linjer
- Typografi
- Textur
- Färg
- Former

Som färgschema valde jag att använda mig av nyanser av färgerna som finnes i min flashbild. Jag använde mig av ett Chrome-tillägg för att välja ut den färg som syntes mest i bilden och tog sedan fram nyanserna av den färgen i ett färghjul.
Typografin följer till stora delar den tidigare stilen som jag använt mig av med en serif-font för rubriker och sans-serif för brödtext. Radavståndet som jag använt mig av tidigare fortsatte jag också använda mig av då jag tycker att texten blir som mest läsbar. Jag valde däremot att använda mig av ett nytt typsnitt för logotypen och valde därför att använda mig av Baumans. Jag ville ha ett tjockare typsnitt och tyckte att den passade in med känslan som finns i resten av sidan.

Jag ville även använda mig av mer former på sidan för att göra sidan lite intressantare. Därför valde jag att använda mig av mer ovala former på bilderna som finns i main-elementet. Sidmenyerna som finns i bland annat rapportsidan valde jag att ha mer rektangulära för att särskilja dem. För att särskilja rubrikerna mer från brödtext använder jag mig av linjer under rubrikerna. Slutligen tyckte jag att sidan kändes lite tråkig och död med bakgrunden i main-elementet som tar upp så mycket yta. Därför valde jag att använda mig av textur. Detta gjorde jag genom att använda en liten PNG-bild med ett mönster. Denna laddade jag upp i body::after-elementet och la till genomskinlighet i body-elementet för att mönstret ska synas och ge textur.

Referenser
-----------------------

Taheri, Maryam (2019-28-2019). Creative Market. https://creativemarket.com/blog/10-basic-elements-of-design [2020-01-15]


Övrigt
-----------------------

Niko Ollikainen, 2020-01-15
