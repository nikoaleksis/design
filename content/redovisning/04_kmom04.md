---
---
Redovisning kmom04
=========================

För skrivuppgiften som skulle göras i detta kursmoment valde jag att jämföra tre nyhetssajter som fokuserar på teknologi. Det svåraste med uppgiften var nästan att välja vilka typer av hemsidor jag skulle jämföra. Det jag till slut kom fram till från det begränsade urvalet av hemsidor var att nyhetssajterna överlag var väldigt lika stilmässigt, vilket kanske är naturligt med tanke på att alla sajterna levererar samma tjänst, dvs artiklar.

Min tolkning på temana som skulle göras för kursmomentet var ganska ordagrann. Det vill säga det mörka temat skulle använda sig av mörka färger och det färgranna av flera färger. Det minimalistiska temat var lite svårare att tolka men efter att ha läst artikeln som ingår i detta kursmomentet ett par gånger så fick jag en bild av hur jag skulle angripa temat. Jag bestämde mig för att ta enbart använda mig av en gulaktig färg för temat där jag använde en vit accentfärg för att märka ut kanter för rubriker och navbaren som finns i redovisnings -och rapportsidan. Utöver detta valde jag att ta bort navbaren och enbart använda mig av hamburgaremenyn för att inte repetera samma funktionalitet. Jag ersatte även flashbilden med en tom yta.

För det färggranna schemat använda jag ett triadiskt färgschema med pastellfärger. Jag använde en grönaktig nyans för kroppen och en rödaktig nyans för sidhuvud och sidfot. Den tredje färgen på det triadiska schemat var lila vilken jag använde i olika kanter som kan tänkas finnas på hemsidan. Färgschemat för det märka temat är monokromatiskt. Jag använde mig här av en mörkröd nyans för kroppen och gick mot en mörkare nyans i sidhuvudet och sidfoten.

Med typografin försökte jag fånga ”känslan” som färgvalen på respektive tema gav mig. På det färgglada temat använde jag mig av ett handskrivet, lite kaotiskt eller lekfullt typsnitt, vilket får hemsidan att påminna om ett anteckningsblock. I det mörka temat använde jag mig av en mer seriös stil med en serif för rubriker och en sans-serif för brödtexten. För det minimalistiska temat gjorde jag samma sak men använde lite mer ”styling” i typsnittet för att kompensera för bristen av style i resten av temat.
Kodstrukturen angrep jag genom att skapa separata moduler för varje tema och därifrån ändra på variabler för färg och typsnitt. I vissa moduler ”overridea” jag även lite lesskod för att få den stilen som jag ville ha.

Min TIL i detta kursmoment kursmoment är vilken skillnad typografi gör för hela sidan. Även om det var i förra kursmomentet som fokuserade på typografi så var det i detta kursmomentet när jag jobbade med tre teman med olika färgscheman samtidigt som jag såg hur hela hemsidans känsla förändras av att ändra typsnitt. Vissa typsnitt kändes som att de helt enkelt inte hörde hemma med ett visst färgschema.
