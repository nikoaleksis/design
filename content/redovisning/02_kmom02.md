---
---
Redovisning kmom02
=========================

Jag var inte bekant med LESS sen tidigare men ju längre in i kursmomentet som jag har kommit desto mer har jag uppskattat det. Jag tycker framförallt att koden blir mer strukturerad, sättet som man kan ”nesta” koden gör det mer tydligt vilka klasser och underklasser som hör ihop och gör det enkelt att navigera i stylesheeten. Framöver vill jag lära mig att utnyttja mer utav funktionaliteten som LESS erbjuder som mixins och funktioner.

Makefiler var något som var nytt för mig och jag har inte använt mig av liknande byggverktyg innan. Då projektet har en ganska stor filstruktur så underlättar det ju onekligen att bygga projektet. Själva kompileringen från LESS till CSS kändes logisk, syntaxen i LESS liknar ju till stor del CSS så det kändes ju inte lika abstrakt som när man till exempel kompilerar Java-kod.

Mitt tema i detta kursmoment skulle jag beskriva som ganska simpelt med få färger för att inte få det för plottrigt. Själva layouten är till stor del strukturerad som dbwebb-temat. Framöver hoppas jag hinna experimentera lite mer med layouten och kanske implementera några av de layouterna som det ges exempel på i kursboken.

Min TIL i detta kursmoment är hur mycket LESS underlättar stylandet av hemsidan. Som tidigare nämnts så tycker jag att allt känns mer strukturerat och lättnavigerat. Jag har delat upp layouten i filer där jag stylar headern, huvudlayouten, footern och själva basegenspaperna på hemsidan separat. Att nesta klasserna gjorde det framförallt enklare att arbeta med ul och li taggarna i navbaren. Utöver detta kan jag se nyttan i att använda mig av mer variabler i framtiden för att underlätta stylingen i framtida kursmoment och skriva kod som är DRY.
