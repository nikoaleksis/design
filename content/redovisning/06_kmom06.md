---
---
Redovisning kmom06
=========================

Att tänka i termer av designelemnt och designprinciper kändes naturligt. Även om jag inte skulle beskriva mig som någon konstnär eller skicklig designer så tror jag att människor överlag undermedvetet tänker i dessa termer. Så det var roligt att lära sig termerna och vad det innebar och ger mig en större förståelse om varför många designer följer dessa principer. För rapporten där jag skulle utvärdera 3 hemsidor valde jag att utvärdera webbplatserna för tre olika band. Det jag tar med mig från den uppgiften är hur vanligt repetition är i de sammanhangen. Samtliga hade designat sina hemsidor utifrån designen på deras senaste skivsläpp vilket förmodligen är en bra varumärkesstrategi.

Att applicera designelement och designprinciper på mina teman var svårare än jag trodde. Även om jag tidigare nämnde att det kändes naturligt att tänka i dessa termer så hade jag svårt att hitta inspiration om hur designen skulle se ut. Jag tror att detta kan ha att göra med att jag redan hade en hemsida med innehåll och någon sorts design. Jag misstänker att det kan vara lättare när man har ett nästan helt blankt papper (eller hemsida) och börjar därifrån. Min uppfattning om ”the final touch” är små förändringar på en nästan färdig design som gör en stor skillnad. Det kan till exempel vara att man lägger till mer negativt utrymmer någonstans eller placerar ut objekt så att det blir mer symmetriskt. Slutligen så är mitt TIL i detta kursmoment hur mycket skillnad det kan göra på en hemsida att lägga till djup i vissa objekt. Särskilt när man använder sig av enfärgade bakgrunder så tycker jag att det blir en stor skillnad att använda sig av till exempel skuggning.
