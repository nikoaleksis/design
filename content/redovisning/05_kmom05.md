---
---
Redovisning kmom05
=========================

För rapporten i detta kursmoment gjorde jag en undersökning på Sveriges tre största e-handlare 2018. Samtliga sidor hade nästintill perfekta resultat i Google Pagespeeds ”Performance”-index. Detta är något som jag tror är viktigt för framförallt e-handlare att arbeta aktivt med då de vill få så mycket trafik som möjligt till sina sidor när folk söker på produkter på Google. Även laddningstiderna för sidorna var mycket bra och låg som lägst på 1.44 sekunder.

Cimage tyckte jag var ett smidigt verktyg att använda när jag arbetade med bilderna. Själva konceptet med att redigera med hjälp av URL var enkelt att förstå och med hjälp av manualen som fanns var det lätt att söka efter vad för funktionalitet verktyget erbjöd. Normalt sätt så har jag inte speciellt mycket erfarenhet av bildhantering då fotografering eller liknande aldrig har varit något större intresse. I förra kursen använde jag dock en bild som bakgrund i projektarbetet och där använde jag mig av Windows egna redigeringsverktyg.

Även modulen som användes i denna tyckte jag var enkel att använda sig av. Att använda klassnamn gjorde det smidigt att arbeta med bland annat positioneringen av bilderna, oavsett vilken undersida man arbetar med så vet jag hur bilderna kommer placeras beroende på klassnamn.

Innan detta kursmoment hade jag inte reflekterat speciellt mycket angående hur mycket bilder påverkar en hemsida. Men efter att ha arbetat med bland annat rapporten och läst materialet som hör till kursmomentet, förstår jag hur viktigt det är att arbeta aktivt med att välja rätt bildformat och kanske tänka efter en gång extra på om en bild verkligen behövs på grund av hur mycket det påverkar en hemsidas prestanda. Bilder och responsivitet var också något som jag hade svårt med i kursen htmlphp, då använde jag mig av procentsatser för att skala bilderna vilket gjorde det svårt att tyda bilderna på mindre skärmar. Det var intressant att se att det fanns andra sätt att arbeta med bilder på.

Min TIL i detta kursmoment hör till egentligen till hela kursmomentet. Som jag tidigare nämnt blev jag förvånad över hur mycket bilder kunde påverka en hemsidas prestation och hur viktigt det är att hantera bilder på rätt sätt. Jag blev också förvånad över hur viktig en hemsidas prestanda var för att sidan ska få lättare att synas i diverse sökmotorer.
