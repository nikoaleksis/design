---
---
Redovisning kmom03
=========================

Att arbeta med det vertikala griddet tyckte jag underlättade att placera divvar på sidan. På många sätt är det som att sätta breddstorleken med procentsatser, fast tack vare att man kan visa griddet med bakgrundsbilden så blir det lättare att visualisera hur stor plats varje div tar. Även det horisontella griddet skapar en bättre struktur på sidan och texten blir mer lättläst.

Precis som det nämndes i någon utav videorna som fanns i detta kursmoment så blir strukturen lite som i ett anteckningsblock och man har en referenspunkt för vart paragrafer och rubriker ska vara. Dock hade jag lite problem med att få texten att placera sig rätt i de sidor där det ingick bilder, något som jag får arbeta med mer i kommande kursmoment. Som typsnitt använde jag mig utav två utav de font-familjer som fanns i typografi-katalogen. Jag använde mig av ett serifftypsnitt för rubrikerna och en sans-seriff för paragraferna för att de blev i mitt tycke lättare att läsa.

Jag har tidigare använt mig av gridbaserade layouter när jag har arbetat med Swing i Java men har då mest gått på känsla så det var kul att lära sig lite mer utav teorin som finns bakom grid-layouter. I detta kursmoment skapade jag nya LESS-moduler där som är uppbyggda efter det vertikala griddet. Jag gjorde detta för att jag skulle kunna behålla stylen som jag hade i stylesheeten för kursmoment 2 för att kunna jämföra. Framöver kommer jag arbeta med dessa nya moduler för att modifiera min layout. Då jag hade hjälp av bakgrundsbilden med kolumnerna så tyckte jag även att det var lättare att arbeta med responsiviteten och sidan är hittills responsiv till ungefär 600 pixlar.

Min TIL i detta kursmoment var att jag upptäckte att man kunde skapa nya wrapper-divvar. Jag hade tidigare placerat min byline i main och försökte sortera den så att den hela tiden skulle ligga längst ner på sidan men antingen så kom den för nära de andra divvarna som låg i samma div eller så hamnade den ovanför de andra kolumnerna som fanns i main när man förminskade sidan. Då detta var lite av ett irritationsmoment så spenderade jag kanske lite väl mycket tid med att leta i redovisa-katalogen och hittade efter ett tag filen i anax-mappen där alla klasser är definerade. Därefter aktiverade jag klassen ”after-main” i page-filen och placerade min byline i den istället.
