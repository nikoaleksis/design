---
---
Redovisning kmom01
=========================

Inför denna kursen hade jag mest hört talas om ramverk i IT-sammanhang men aldrig medvetet använt mig av ramverk när jag har programmerat. Det är en hel del att hålla koll på i början just med fil -och katalogstrukturen men jag kan tänka mig att framförallt när man jobbar med större projekt åt till exempel företag så underlättar det att jobba mot ett ramverk.


Det enda verktyget som ingår i labbmiljön som jag tidigare är bekant med är Git och Github. Jag har i en tidigare kurs där jag arbetade i ett systemutvecklingsprojekt bekantat mig med dessa, dock har jag glömt en del så därför är det kul att få fräscha upp minnet lite. Markdown och de andra teknikerna är jag inte bekant med alls sen tidigare, dock känns framförallt Markdown-syntaxen logisk att arbeta med.


Mina förutfattade meningar om design och användbarhet är att anpassa innehållet efter vad hemsidan syftar på. En sida som är till för att sälja en produkt eller ett koncept kan vara "flashigare" än en sida som till exempel Google som erbjuder en tjänst. Dock ska sidan i det första exemplet inte vara så pass "flashig" att sidan känns plottrig och går ut över användarens upplevelse.


Jag har ju använt mig av CSS i den tidigare kursen men sättet som html-koden är uppbyggd på med "divvarna" i den här kursen tyckte jag gjorde det lite annorlunda. Hade bland annat problem med white-space under footern som envisades med att vara kvar på sidan, vilket jag inte har stött på tidigare. Jag antar att problemet berodde på att det inte var tillräckligt med innehåll i sidans main, vilket gjorde att footern inte hamnade längst ner på sidan. Detta löste jag genom att sätta mer padding på footern.


Min TIL i detta kmom är tekniken Markdown. Tyckte att det gjorde det enkelt att arbeta med texter på sidan och som tidigare nämnts så kändes syntaxen logisk och lätt att lära sig. När man skummar genom en Markdown-fil så är det nästan som att läsa ett Word-dokument.
